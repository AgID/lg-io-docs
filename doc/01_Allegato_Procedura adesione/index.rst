Allegato 1: Procedura di adesione dei Soggetti erogatori al Punto di accesso telematico
#######################################################################################

Il presente allegato descrive la procedura di adesione dei Soggetti 
erogatori al Punto di accesso telematico tramite il Portale. 

Perfezionamento dell’accordo di adesione e comunicazione dei soggetti delegati 
=================================================================================

I Soggetti erogatori POSSONO avvalersi di delegati, preventivamente 
comunicati al Gestore, eventualmente scelti tra i propri partner 
tecnologici. 

Il rapporto tra il Soggetto erogatore e i propri delegati DEVE essere 
regolato da appositi accordi, in grado di conferire a quest’ultimi i 
poteri necessari e disciplinarne gli obblighi. 

Il Soggetto erogatore DEVE informare tempestivamente il Gestore in caso 
di modifica e/o cessazione dei poteri di delega.  

In particolare, il perfezionamento dell’accordo di adesione e la 
comunicazione al Gestore dei soggetti delegati dal Soggetto erogatore 
a operare nel Punto di accesso telematico per suo conto avvengono 
secondo il seguente processo, salvo i casi di accordi di cui all’ultimo 
periodo del 7.1 Adesione al Punto di accesso telematico dei Soggetti 
erogatori.

Il processo per il perfezionamento dell’accordo di adesione consta 
delle seguenti azioni:

1. una persona fisica, previa autenticazione forte, entra nel Portale 
   e dichiara di appartenere a un determinato ente.
2. il Portale invia una comunicazione alla PEC dell’ente con:

   - la contrattualistica standard di cui al 7.1 Adesione al Punto di 
     accesso telematico dei Soggetti erogatori
   - un link per perfezionare il predetto accordo;
   - il nominativo e codice fiscale della persona di cui al punto 1 
     che ha avviato il processo.

3. L’ente firma digitalmente l’accordo di adesione.
4. L’ente accede al link ricevuto via PEC per:

   - caricare l’accordo di adesione firmato digitalmente;
   - nominare almeno un rappresentante, indicandone il codice fiscale 
     e delegando lo stesso ad agire all’interno del Portale per proprio 
     conto;
   - confermare l’iscrizione dell’ente al Portale.

5. Il Portale verifica le informazioni inviate e perfeziona o meno 
   l’iscrizione.
6. Se l’iscrizione è perfezionata, il/i rappresentante/i nominato/i 
   è/sono abilitato/i all’accesso al Portale, tramite autenticazione 
   forte, per conto del Soggetto erogatore.
 
Gestione dei delegati del Soggetto erogatore nel Portale 
========================================================

Il rappresentante nominato in fase di perfezionamento dell’accordo di 
adesione, tramite il Portale cui accede secondo le modalità di cui al 
successivo paragrafo, PUÒ indicare dei sub-delegati, con il ruolo di 
delegati amministrativi o delegati tecnici e PUÒ indicare l’appartenenza 
di quest’ultimi a un determinato gruppo all’interno del Soggetto erogatore. 

Autenticazione degli utenti del Portale 
=======================================

Il rappresentante nominato in fase di perfezionamento dell’accordo di 
adesione o i sub-delegati indicati nonché gli utenti del Portale si 
autenticano digitalmente al Portale con credenziali compatibili con 
la specifica LoA 3 o superiore dello standard ISO/IEC DIS 29115, 
scelgono per conto di quale Soggetto erogatore accedono e il ruolo 
con cui accedono. 

Il Portale PUÒ prevedere una funzione grazie alla quale il Soggetto 
erogatore e il ruolo con cui accedere allo stesso sono pre-popolate in 
base all'identità dell’utente. 

Verifica periodica delle utenze 
===============================

Il Gestore DEVE assicurare con cadenza giornaliera la selezione dei 
Soggetti Erogatori per i quali l’ultima verifica dell’utente è avvenuta 
oltre l’intervallo di tempo configurato dal Gestore.

Il Gestore DEVE inviare a ognuno dei Soggetti erogatori una 
comunicazione a mezzo PEC  con l’invito ad accedere al Portale per il 
tramite dei propri delegati amministrativi e di controllare e, se del 
caso, rimuovere quei soggetti che non hanno più accesso al Portale per 
conto del Soggetto erogatore

Configurazione dei Servizi in rete e utilizzo delle API
=======================================================

Il Soggetto erogatore, tramite i suoi delegati tecnici, DEVE assicurare 
la configurazione dei Servizi in rete e l’utilizzo delle API  nel 
rispetto delle specifiche tecniche di integrazione definite dal Gestore 
nella Documentazione API.

.. forum_italia::
   :topic_id: 23488
   :scope: document
