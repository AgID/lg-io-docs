Ambito di applicazione
======================

Le presenti Linee guida sono adottate ai sensi dell’articolo 71 del CAD 
e della Determina dell’Agenzia per l’Italia Digitale (di seguito “**AgID**”) 
n. 160 del 2018 recante “*Regolamento per l’adozione di linee guida per 
l’attuazione del Codice dell’Amministrazione Digitale*”.

Soggetti destinatari
--------------------

Le presenti Linee guida sono destinate ai soggetti di cui all'articolo 
2, comma 2 del CAD, così come indicato al comma 1 dell’articolo 64-bis 
dello stesso, che la attuano per rendere fruibili i propri Servizi in 
rete per il tramite del Punto di accesso telematico di cui all’articolo 
64-bis del CAD, nonché agli altri soggetti che rendono fruibili uno o 
più servizi tramite il Punto di accesso telematico.

Le Linee guida sono altresì destinate ai soggetti di cui all’art. 2, 
comma 2, i fornitori di identità digitali e i prestatori di servizi 
fiduciari qualificati che detengono le piattaforme previste dal CAD 
che le attuano in merito alla integrazione ed interoperabilità delle 
stesse piattaforme con il Punto di accesso telematico.

Le Linee guida sono infine destinate alla società PagoPA S.p.A che le 
attua in merito alla progettazione, sviluppo e gestione del Punto di 
accesso telematico attivato presso la Presidenza del Consiglio dei 
Ministri.

.. forum_italia::
   :topic_id: 22255
   :scope: document
