Allegato 3: Integrazione del Punto di accesso telematico con le piattaforme digitali previste dal CAD e normative specifiche
############################################################################################################################

Il Punto di accesso telematico DEVE essere integrato con le piattaforme 
indicate di seguito.

L’integrazione tra il Punto di accesso telematico e le piattaforme di 
seguito indicate è  realizzata per dare seguito alle esigenze funzionali 
e di carico espresse dal Gestore in merito ai Servizi in rete realizzati 
dallo stesso per conto dei Soggetti erogatori. Il Gestore e il soggetto 
titolare delle singole piattaforme convengono sulle modalità tecniche 
per l’integrazione dei propri sistemi, le quali DOVREBBERO essere 
conformi alle [LG INTEROP TEC].

Piattaforma di cui all’art. 5, comma 2 del CAD
==============================================
Il Punto di accesso telematico è integrato con la piattaforma di cui 
al comma 2 dell’articolo 5 del CAD, denominata Piattaforma pagoPA, 
nella funzione di intermediario tecnologico per i Soggetti erogatori 
al fine di assicurare quanto disposto ai commi 1 e 2-ter dello stesso 
articolo 5 in relazione agli obblighi e alle possibilità dei Soggetti 
erogatori dei Servizi in rete.

L’implementazione dell’integrazione del Punto di accesso telematico con 
la Piattaforma pagoPA è assicurata nel rispetto delle [LG PAGOPA], 
delle relative  specifiche tecniche e nel rispetto della normativa 
per la protezione dei dati personali. 

Piattaforma di cui all’art. 6-bis del CAD
=========================================
Il Punto di accesso telematico è integrato con la piattaforma di cui 
al comma 1 dell’articolo 6-bis del CAD, denominata Indice nazionale 
dei domicili digitali (INI-PEC), al fine di assicurare quanto disposto 
nell’ultimo periodo del comma 2 dello stesso articolo 6-bis in relazione 
all'esclusività dei domicili digitali inseriti nell’INI-PEC quali di 
mezzi di comunicazione e notifica alle imprese e ai professionisti.

L’implementazione dell’integrazione del Punto di accesso telematico 
con INI-PEC, nel rispetto della normativa per la protezione dei dati 
personali, assicura:

- la verifica da parte del Punto di accesso telematico dei domicili 
  digitali iscritti nell’INI-PEC; 
- la consultazione da parte del Punto di accesso telematico degli 
  attributi qualificati dell'identità digitale delle imprese e 
  professionisti acquisiti nell’INI-PEC ai fini di quanto previsto 
  dall'articolo 64 del CAD.

Piattaforma di cui all’art. 6-ter del CAD
=========================================
Il Punto di accesso telematico è integrato con la piattaforma di cui 
al comma 1 dell’articolo 6-ter del CAD, denominata Indice dei domicili 
digitali della pubblica amministrazione e dei gestori di pubblici 
servizi (IPA), al fine di assicurare quanto disposto in relazione 
all’utilizzo dei domicili digitali iscritti in IPA per dare seguito 
alle comunicazioni per lo scambio di informazioni e l’invio di documenti 
a tutti gli effetti di legge ai soggetti iscritti nell’IPA.

L’implementazione dell’integrazione del Punto di accesso telematico 
con IPA, realizzata nei modi previsti dalle [LG IPA] e nel rispetto 
della normativa per la protezione dei dati personali, assicura:

- la verifica da parte del Punto di accesso telematico dei domicili 
  digitali iscritti nell’IPA;
- la consultazione da parte del Punto di accesso telematico dei dati 
  relativi all'Ente e dei nominativi del legale rappresentante, dei 
  responsabili delle Aree Organizzative Omogenee e delle Unità 
  Organizzative registrati nell’IPA.

Piattaforma di cui all’art. 6-quater del CAD
============================================
Il Punto di accesso telematico è integrato con la piattaforma di cui 
al comma 1 dell’articolo 6-quater del CAD, denominata Indice nazionale 
dei domicili digitali delle persone fisiche, dei professionisti e degli 
altri enti di diritto privato, non tenuti all'iscrizione in albi, 
elenchi o registri professionali o nel registro delle imprese (INAD), 
al fine di assicurare quanto disposto dal comma 4 dell’articolo 3-bis 
del CAD in relazione alle comunicazioni rese per il tramite dei domicili 
digitali iscritti in INAD.

L’implementazione dell’integrazione del Punto di accesso telematico con INAD, 
realizzata nei modi previsti dalle [LG INAD] e nel rispetto della normativa 
per la protezione dei dati personali, assicura:

- la verifica da parte del Punto di accesso telematico dei domicili 
  digitali iscritti nell’INAD;
- la consultazione da parte del Punto di accesso telematico dei dati 
  contenuti nell’INAD.

Piattaforma di cui all’art. 50-ter del CAD
==========================================
Il Punto di accesso telematico è integrato con la piattaforma di cui 
al comma 2 dell’articolo 50-ter del CAD, denominata Piattaforma Digitale 
Nazionale Dati (PDND), quale infrastruttura tecnologica abilitante 
l'interoperabilità dei sistemi informativi e delle basi di dati delle 
pubbliche amministrazioni attraverso le componenti della PDND che 
assicurano l'accreditamento, l'identificazione e la gestione dei livelli 
di autorizzazione dei soggetti abilitati ad operare sulla stessa.

L’implementazione dell’integrazione del Punto di accesso telematico con 
PDND è realizzata nei modi previsti dalle [LG PDND] indicate al comma 2 
dell’articolo 50-ter del CAD e nel rispetto della normativa per la 
protezione dei dati personali.

Piattaforma di cui all’art. 62 del CAD
======================================
Il Punto di accesso telematico è integrato con la piattaforma di cui 
al comma 2 dell’articolo 62 del CAD, denominata Anagrafe nazionale 
della popolazione residente (ANPR), al fine di assicurare quanto 
indicato nello stesso articolo 62 in materia di circolarità dei dati 
anagrafici e di accesso ai dati contenuti in ANPR.

L’implementazione dell’integrazione del Punto di accesso telematico con 
ANPR è realizzata nelle modalità definite dai decreti del Presidente 
del Consiglio dei Ministri indicati al comma 6 dell’articolo 62 del CAD, 
dei decreti del Ministro dell'interno previsti al comma 6-bis dello 
stesso articolo 62 e nel rispetto della normativa per la protezione 
dei dati personali. 

Piattaforma di cui all’art. 64 del CAD
======================================
Il Punto di accesso telematico è integrato con la piattaforma di cui 
al comma 1 dell’articolo 64 del CAD, denominata Sistema pubblico per 
la gestione delle identità digitali (SPID), al fine di assicurare 
quanto disposto dal comma 2-quater dello stesso articolo 64 in 
relazione all’identificazione dei soggetti che accedono ai Servizi in 
rete erogati dalle pubbliche amministrazioni.

L’implementazione dell’integrazione del Punto di accesso telematico 
con pagoPA è assicurata nel rispetto delle “Linee guida sul Sistema 
pubblico per la gestione delle identità digitali”, delle derivanti 
specifiche tecniche e nel rispetto della normativa per la protezione 
dei dati personali. 

Strumenti di identificazione di cui all’art. 66 del CAD
=======================================================
Il Punto di accesso telematico è integrato con lo strumento di 
identificazione di cui al comma 1 dell’articolo 66 del CAD, denominato 
carta d'identità elettronica (CIE), al fine di assicurare quanto 
disposto dal comma 2-quater dell’articolo 64 del CAD in relazione 
l’identificazione dei soggetti che accedono ai Servizi in rete erogati 
dalle pubbliche amministrazioni.

Piattaforma per la notificazione digitale degli atti della pubblica amministrazione di cui all'articolo 1, comma 402, della legge 27 dicembre 2019, n. 160
==========================================================================================================================================================
Il Punto di accesso telematico è integrato con la piattaforma per la 
notificazione digitale degli atti della pubblica amministrazione di cui 
all'articolo 1, comma 402, della legge 27 dicembre 2019, n. 160 le cui 
modalità di funzionamento sono indicate all’articolo 26 del 
decreto-legge 17 luglio 2020, n. 76, convertito in legge 11 settembre 
2020, n.120, ai fini della notificazione di atti, provvedimenti, avvisi 
e comunicazioni, in alternativa alle modalità previste da altre 
disposizioni di legge, anche in materia tributaria da parte delle 
pubbliche amministrazioni. 

.. forum_italia::
  :topic_id: 22254
  :scope: document
