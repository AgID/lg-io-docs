Governance del Punto di accesso telematico
==========================================

Adesione al Punto di accesso telematico dei Soggetti erogatori
--------------------------------------------------------------
Il Gestore DEVE gestire le adesioni dei Soggetti erogatori secondo 
quanto indicato all'allegato 1 con modalità idonee a garantire 
l’onboarding dei Soggetti erogatori in tempi rapidi e con modalità 
efficienti per garantire agli utenti finali l’accesso a un numero 
crescente di Servizi in rete, e a tal fine valuta, di concerto con i 
soggetti coinvolti, l’adesione da parte di Pubbliche Amministrazioni 
in forma aggregata ai sensi del 7.1.2 Soggetti aggregatori, nonché 
l’opportunità di avvalersi di partner tecnologici comuni a più 
Soggetti erogatori. 

Al fine di aderire al Punto di accesso telematico, i Soggetti erogatori 
DEVONO stipulare con il Gestore la documentazione contrattuale 
applicabile, come di seguito descritta.

La documentazione contrattuale standard è predisposta da
sottoscritta dal Soggetto erogatore. Essa consta di una lettera di 
adesione contenente almeno i seguenti allegati:

- i termini e condizioni di adesione, fornitura e di utilizzo del 
  Punto di accesso telematico (T&C);
- l’accordo per il trattamento dei dati personali, contenente la 
  nomina a responsabile del Gestore (“DPA”);
- l’elenco dei soggetti aggregati (compilato solo ove il Soggetto 
  erogatore sia aggregatore di altre PA ai sensi del 7.1.2 Soggetti 
  aggregatori);
- i termini aggiuntivi applicabili ai Moduli attivati alla data di 
  adesione.

La documentazione contrattuale standard PUÒ essere sostituita o 
integrata, anche nel tempo, da apposita convenzione predisposta con il 
Soggetto erogatore e stipulata con lo stesso e/o da ulteriori termini 
aggiuntivi destinati a regolare i Servizi in rete Servizi che 
richiedono una disciplina specifica per i quali la documentazione 
standard non è conferente o sufficiente, nei seguenti casi:

- Servizio i cui termini e condizioni sono definiti da norma primaria 
  o secondaria;
- Servizio che richiede uno sviluppo ad hoc.

Soggetti singoli
^^^^^^^^^^^^^^^^
Per l’erogazione dei Servizi, i Soggetti erogatori DEVONO:

- identificare le tipologie di Servizi in rete che intendono erogare, 
  in conformità al 7.2. Selezione e sviluppo dei Servizi in rete;
- attivare la procedura di adesione, sottoscrivendo la relativa 
  documentazione contrattuale applicabile, come descritto in premessa 
  al 7.1 Adesione al Punto di accesso telematico dei Soggetti erogatori;
- prendere visione della documentazione correlata al rapporto di 
  adesione al Punto di accesso telematico, con particolare riferimento 
  alle specifiche per l’integrazione tecnologica contenute nella 
  Documentazione API nella versione pubblicata dal Gestore;
- predisporre l’integrazione tra i Sistemi degli enti e il Punto di 
  accesso per il tramite delle API indicate nella Documentazione API 
  previa registrazione al Portale e configurazione dei Servizi in rete; 
- eseguire con esito positivo le attività di test ai sensi del 7.2.3 Verifica 
  e test dei Servizi in rete;
- inserire l’anagrafica completa che descrive ciascun Servizio in rete 
  e procedere alla sua attivazione. 

I Soggetti erogatori DEVONO rispettare, e garantiscono il rispetto da 
parte dei propri dipendenti, delegati e/o degli altri soggetti che a 
qualsiasi titolo agiscono per proprio conto, dei diritti e degli 
interessi degli utenti finali, sono responsabili del contenuto dei 
Servizi in rete e utilizzano il Punto di accesso telematico 
esclusivamente per le finalità istituzionali che gli competono.

Nell’offerta dei propri Servizi in rete, i Soggetti erogatori DEVONO 
verificare e controllare l’esattezza e l'adeguatezza dei contenuti, 
nonché la loro conformità alla normativa applicabile.

Soggetti aggregatori
^^^^^^^^^^^^^^^^^^^^
I Soggetti erogatori POSSONO aderire al Punto di accesso telematico in 
qualità di aggregatori di altri Soggetti erogatori. 

L’adesione in forma aggregata DOVREBBE essere privilegiata quando è in 
grado di garantire la partecipazione, da parte di realtà amministrative 
di ridotte dimensioni, ai processi di trasformazione digitale, grazie 
all’accesso a risorse tecniche e organizzative adeguate a mantenere un 
livello efficiente dei Servizi in rete, nel rispetto dell’autonomia e 
dell’indipendenza dell’offerta dei servizi locali. 

Il rapporto di aggregazione tra Soggetti erogatori è regolato dagli 
accordi (compresi gli accordi di cooperazione di cui all’art. 15 della 
L. 241/1990) e dagli atti amministrativi necessari a conferire al 
soggetto aggregante i poteri e le attribuzioni necessarie a sottoscrivere 
il rapporto di adesione anche per conto e a beneficio dei soggetti 
aggregati, assumendo il rispetto degli obblighi ivi contenuti da parte 
dei soggetti aggregati stessi.

Partner tecnologi
^^^^^^^^^^^^^^^^^
I soggetti aggregatori e i singoli soggetti aggregati POSSONO avvalersi 
dei partner tecnologici per lo svolgimento delle attività relative alla 
gestione del processo di adesione, di aggregazione e delle attività 
tecniche necessarie per l’integrazione tecnologica.

Selezione e sviluppo dei Servizi in rete
----------------------------------------
Al fine di ampliare l’offerta dei Servizi in rete, il Gestore DEVE 
mettere a disposizione di tutti i Soggetti erogatori le necessarie API, 
le cui modalità tecniche sono descritte nella Documentazione API, per 
l’integrazione dei Sistemi degli enti con il Punto di accesso 
telematico. I Soggetti erogatori, per la realizzazione dei propri 
Servizi in rete erogati per il tramite del Punto di accesso telematico 
DEVONO attuare le modalità tecniche di integrazione definite nella 
Documentazione API.

Nel caso di Servizi in rete le cui caratteristiche sono definite da 
norma primaria o secondaria, il Soggetto erogatore richiedente, se del 
caso di concerto con altri Soggetti erogatori, valuta (o, nel caso di 
sviluppo definito da una norma, attua), a titolo gratuito o oneroso a 
seconda dei casi:

- il co-sviluppo con il Gestore;
- l’affidamento dello sviluppo o dell’implementazione in capo al 
  Gestore o ad altro soggetto terzo, fermo restando il rispetto del 
  principio del riuso, ove possibile.

Individuazione del Servizio in rete
^^^^^^^^^^^^^^^^^^^^^^^^^^^^^^^^^^^

Catalogo delle tipologie di Servizi in rete 
*******************************************
Il Gestore DOVREBBE rendere disponibile un catalogo delle tipologie 
dei Servizi in rete  già disponibili nel Punto di accesso telematico, 
indicando quando un determinato servizio in rete in rete è ancora in 
fase di beta test. 

I soggetti di cui all’articolo 2, comma 2 del CAD DEVONO prontamente 
implementare ed utilizzare i Servizi in rete già presenti nel catalogo. 
I Servizi in rete in *beta test* sono facoltativi per i soggetti di cui 
all’articolo 2, comma 2 del CAD fino al loro rilascio in produzione.

Definizione di un nuovo Servizio in rete
****************************************
Qualora sorgesse la necessità di sviluppare un nuovo Servizio in rete, 
il Soggetto erogatore ne DEVE farne richiesta al Gestore. 

Il Gestore (i) valuta la fattibilità della richiesta, (ii) verifica il 
possibile interesse per il servizio da parte di altri Soggetti erogatori, 
(iii) determina i costi e tempi di sviluppo e implementazione, (iv) 
valuta gli aspetti tecnici, di sicurezza, di conformità alle norme, 
ivi inclusa la normativa sul trattamento dei dati personali e (v) e 
comunica le relative risultanze al Soggetto erogatore e PUÒ coinvolgere 
gli altri soggetti interessati. 

Il Soggetto erogatori o i Soggetti erogatori, DOVREBBERO affidare lo 
sviluppo al Gestore. Nel caso in cui il Soggetto erogatore, o i Soggetti 
erogatori, evidenziano sulla base delle risultanze comunicate dal Gestore 
motivati impedimenti per lo sviluppo e implementazione del nuovo Servizio 
in rete da parte del Gestore ne danno comunicazione a quest’ultimo. 

Realizzazione del servizio in rete
^^^^^^^^^^^^^^^^^^^^^^^^^^^^^^^^^^
Il Gestore DEVE definire un piano di lavoro condiviso con il Soggetto 
erogatore per determinare le reciproche responsabilità al fine di 
assicurare la messa in esercizio del Servizio in rete.

Nella fattispecie di implementazione di un Servizi in rete presente nel 
catalogo di cui al 7.2.1.1 Catalogo delle tipologie di Servizi in rete 
il Gestore definisce un template di piano di lavoro che il Soggetto 
erogatore DEVE compilare e condividere con il Gestore stesso. 

Per l’esecuzione del piano di lavoro il Soggetto erogatore PUÒ avvalersi 
dei servizi di supporto offerti dal Gestore.

Verifica e test dei Servizi in rete
^^^^^^^^^^^^^^^^^^^^^^^^^^^^^^^^^^^
I Soggetti erogatori DEVONO effettuare i test di integrazione indicati 
dal piano di test predisposto dal Gestore prima di attivare un Servizio 
in rete. I test vengono effettuati in ambienti e con utenze dedicate o 
comunque utilizzando codici fiscali fittizi forniti dal Gestore oppure 
codici fiscali personali forniti volontariamente dai tester.

Gestione delle anomalie dei Servizi in rete e assistenza agli utenti finali
---------------------------------------------------------------------------
Il Gestore e i Soggetti erogatori DEVONO stabilire le responsabilità 
reciproche.

Il Gestore e i Soggetti erogatori DEVONO rispondere alle anomalie di 
propria pertinenza, in particolare se dovute a eventi relativi alla 
sicurezza delle informazioni, in accordo alle procedure documentate e 
DEVONO assicurare che i meccanismi di segnalazione siano facili, 
accessibili e disponibili quanto più possibile.

Le anomalie dei Servizi in rete fruiti per il tramite del Punto di 
accesso telematico DEVONO essere:

- rilevate o segnalate il più velocemente possibile attraverso 
  appropriati canali;
- valutate e classificate (ad esempio, come issue operative, 
  eventualmente legate a vulnerabilità di sistema / applicazione, o 
  incidenti relativi alla sicurezza delle informazioni) anche al fine 
  di identificare l’impatto e l’estensione di un eventuale incidente.

Il Gestore e i Soggetti erogatori DEVONO, per le parti di propria 
competenza, assicurare che l’uso delle risorse e dei sistemi sia messo 
a punto in maniera tale da garantire opportuno monitoraggio e, quindi, 
adeguata rilevazione di potenziali eventi anomali. 

Il Gestore e i Soggetti erogatori DEVONO, per le parti di propria 
competenza, assicurare che la registrazione degli eventi, delle 
eccezioni e dei malfunzionamenti sia effettuata, mantenuta e 
riesaminata periodicamente al meglio delle possibilità, anche attraverso 
un sistema di monitoraggio automatizzato in grado di generare rapporti 
consolidati e allarmi su anomalie e sulla sicurezza.

Il Gestore e i Soggetti erogatori DEVONO, per le parti di propria 
competenza, definire le procedure di gestione degli eventi anomali per 
assicurare una risposta rapida, efficace e ordinata in particolare 
quando questi sono ricondotti a:

- incidenti relativi alla sicurezza delle informazioni e dei dati 
  personali;
- vulnerabilità tecniche sui sistemi o sul software.

Il Gestore e i Soggetti erogatori DEVONO, per le parti di propria 
competenza, prendere in considerazione le seguenti prassi per la 
gestione degli incidenti:

- pianificazione e preparazione della risposta;
- monitoraggio, per rilevazione e analisi degli eventi/incidenti o dei 
  punti di debolezza relativi alla sicurezza delle informazioni e dei 
  dati personali;
- valutazione e presa di decisione;
- regole per escalation, ripristino controllato e comunicazione verso 
  stakeholder interni ed esterni.

Il Gestore e i Soggetti erogatori DEVONO, per le parti di propria 
competenza, registrare i risultati delle valutazioni e delle decisioni 
prese, la conoscenza acquisita dall’analisi e dalla soluzione delle 
anomalie al fine di utilizzarle per ridurre l’impatto degli incidenti 
futuri.

Il Gestore e i Soggetti erogatori DEVONO, per le parti di propria 
competenza, intraprendere azioni appropriate e tempestive per rispondere 
all’identificazione di potenziali vulnerabilità tecniche, attraverso un 
processo per la loro gestione efficace (monitoraggio, valutazione del 
rischio, azioni di riduzione). Le informazioni sulle vulnerabilità 
tecniche DOVREBBERO essere ottenute in modo tempestivo, l’esposizione 
a tali vulnerabilità DEVE essere valutata e appropriate misure DEVONO 
essere intraprese per affrontare i rischi relativi:

- definendo una scala temporale per reagire alle notifiche di 
  vulnerabilità tecniche potenzialmente pertinenti;
- identificando una potenziale vulnerabilità tecnica e determinandone 
  i rischi relativi e le azioni da intraprendere tra cui l’applicazione 
  delle patch ai sistemi vulnerabili o l’adozione di altri controlli;
- portando a termine le azioni intraprese coerentemente con:
  
  - loro urgenza;
  - controlli collegati alla gestione dei cambiamenti;
  - procedure di risposta agli incidenti relativi alla sicurezza delle 
    informazioni e dei dati personali (per comunicare dati sulle 
    vulnerabilità alle funzioni adibite alla risposta agli incidenti e 
    per fornire procedure tecniche da eseguire in caso di incidente);
  - test e valutazione delle soluzioni individuate, per assicurare che 
    siano efficaci e non comportino effetti collaterali intollerabili, 
    o valutazione dei rischi e individuazione di appropriate azioni di 
    individuazione e correzione in caso non esista (ancora) una 
    contromisura adatta.
  
Il Gestore e i Soggetti erogatori DEVONO, per le parti di propria 
competenza, mantenere un log di audit di tutte le procedure intraprese.

Il Gestore e i Soggetti erogatori DEVONO, per le parti di propria 
competenza,  predisporre, considerate le [LG RECOVERY], adeguati piani 
di continuità operativa per il ripristino delle condizioni anomale, 
includendo tutti i necessari accorgimenti per il backup e per il 
ripristino di dati e del software.

Il personale e i collaboratori del Gestore e dei Soggetti erogatori 
DOVREBBERO:

- essere consapevoli delle procedure per segnalare gli eventi anomali 
  e del punto di contatto al quale gli eventi sono segnalati;
- monitorare l’uso delle proprie risorse e sistemi per una adeguata 
  rilevazione di potenziali eventi anomali, ulteriore rispetto a quanto 
  effettuato dal gestore, registrando e riesaminando periodicamente 
  eventi, eccezioni e malfunzionamenti;
- segnalare il più velocemente possibile ogni evento anomalo, in 
  particolare se ritenuto relativo alla sicurezza delle informazioni e 
  dei dati personali;
- collaborare con il gestore nella valutazione e classificazione degli 
  eventi;
- comunicare in maniera tempestiva le informazioni sulle potenziali 
  vulnerabilità tecniche che dovessero rilevare;
- correggere eventuali anomalie, rispettando (sulla base delle 
  responsabilità individuate e delle istruzioni fornite) le indicazioni 
  del Gestore per la risoluzione di incidenti e/o vulnerabilità.

Il Gestore e i Soggetti erogatori DEVONO, per le parti di propria 
competenza,  mettere a disposizione degli utenti finali efficaci canali 
per riportare e segnalare le anomalie riscontrate e DEVONO definire 
tempi di risposta certi alle segnalazione ricevute. 

I Soggetti erogatori, tramite i propri canali istituzionali, e il Gestore, 
tramite apposito sistema di feedback, DEVONO rispondere prontamente 
alle richieste degli utenti finali nel rispetto degli indicatori di 
qualità di cui 7.4.4 Indicatori dei servizi di supporto.

I Soggetti erogatori e il Gestore, per le parti di rispettiva competenza, 
DEVONO altresì svolgere attività di ricerca e coinvolgimento degli utenti 
finali per monitorare il livello di qualità e individuare i miglioramenti 
necessari rispetto ai Servizi offerti tramite il Punto di accesso 
telematico:

- in fase di analisi e progettazione, consultando i cittadini 
  nell’identificazione e nella definizione dei Servizi e delle funzionalità 
  da veicolare attraverso il Punto di accesso telematico;
- in fase di sviluppo e test, coinvolgendo i cittadini, con particolare 
  riferimento ad alcune categorie, nella validazione dei modelli e dei 
  contenuti proposti;
- in fase di produzione, raccogliendo il feedback dei cittadini 
  sull’utilizzo dei Servizi e sui requisiti per successive 
  implementazioni. 

Indicatori di qualità
---------------------
Il rapporto tra Gestore e Soggetti erogatori in merito ai Servizi in 
rete è regolato dai livelli di qualità attesi nell’erogazione degli 
stessi, nello specifico sono oggetto di interesse:

- i Servizi in rete individuati in accordo dal Soggetto erogatore e 
  Gestore; 
- il piano di lavoro, condiviso tra Gestore e Soggetto erogatore, per 
  la realizzazione dei Servizi in rete;
- deliverable realizzati dal Gestore, dal Soggetto erogatore o da terze 
  parti per conto degli stessi, in attuazione del piano di lavoro per 
  la realizzazione dei Servizi in rete;
- API realizzata dal Soggetto erogatore per assicurare l’integrazione 
  con  il Punto di accesso telematico, funzionali alla messa in 
  esercizio dei Servizi in rete;
- servizi di supporto assicurati dal Gestore per la realizzazione e 
  manutenzione dei Servizi in rete; 
- servizi di supporto agli utenti da parte del Gestore e del Soggetto 
  erogatore.

In quanto segue si riportano gli indicatori di qualità utilizzati dal 
Gestore e i Soggetti erogatori per definire gli accordi sui livelli 
qualità dei servizi che il Gestore garantisce ai Soggetti erogatori e 
che i Soggetti erogatori garantiscono agli utenti finali. 

Gli stessi indicatori di qualità sono utilizzati dal Gestore e dai 
Soggetti di cui all'articolo 2, comma 2, dai fornitori di identità 
digitali e dai prestatori dei servizi fiduciari qualificati per 
concordare i livelli di qualità assicurati dai servizi resi disponibili, 
da questi ultimi, al Punto di accesso telematico in ottemperanza al 
comma 1-bis dell’articolo 50-ter del CAD. 

Indicatori sulla qualità dello sviluppo
^^^^^^^^^^^^^^^^^^^^^^^^^^^^^^^^^^^^^^^

Difettosità in avvio
********************
Il presente indicatore rileva la difettosità residua funzionale e non 
funzionale all’avvio di un servizio/API. Nello specifico:

- sono raccolti l’aderenza ai requisiti di accessibilità, usabilità, 
  sicurezza e  prestazioni per permettere la piena fruizione delle 
  funzionalità dei Servizi in rete da parte degli utenti finali;
- sono raccolti l’aderenza ai requisiti di sicurezza e prestazioni per 
  permettere la piena fruizione delle funzionalità delle API realizzate.

L’indicatore è determinato come rapporto tra il numero di requisiti 
funzionali e non funzionali del servizio/API non soddisfatti in fase di 
collaudo e il numero di requisiti funzionali e non funzionali dello 
stesso servizio/API individuati dai requirements dello stesso.

Difettosità in avvio in esercizio
*********************************
Il presente indicatore rileva la difettosità residua funzionale e non 
funzionale nell’esercizio di un servizio. Nello specifico:

- sono raccolti l’aderenza ai requisiti di accessibilità, usabilità, 
  sicurezza e prestazioni per permettere la piena fruizione delle 
  funzionalità dei Servizi in rete da parte degli utenti finali;
- sono raccolti l’aderenza ai requisiti di sicurezza e prestazioni per 
  permettere la piena fruizione delle funzionalità delle API realizzate.

L’indicatore è determinato come rapporto tra il numero di requisiti 
funzionali e non funzionali del servizio/API non soddisfatti determinati 
in esercizio e il numero di requisiti funzionali e non funzionali dello 
stesso servizio/API individuati dai requirements dello stesso.

Indicatori del piano di lavoro
^^^^^^^^^^^^^^^^^^^^^^^^^^^^^^

Rispetto del piano di lavoro
****************************
L’indicatore verifica il rispetto della pianificazione del piano di 
lavoro misurando il rispetto della scadenza temporale di ciascuna 
milestone (determinazione dello scostamento tra data prevista e data 
effettiva), quali ad esempio:

- la date di consegna degli artefatti;
- per i cicli agili, ogni data pianificata nello Sprint Planning;
- la data pianificata di “pronti al collaudo”;
- la data pianificata di termine collaudo con esito positivo;
- la data pianificata di avvio in esercizio.

Eventuali ripianificazione del piano di lavoro determinato da ritardi 
da problematiche relative alle API realizzata dal Soggetto erogatore 
non sono in alcun modo imputabili al Gestore.

Giorni di sospensione del collaudo
**********************************
La sospensione del collaudo è indice di una grave carenza qualitativa 
e incompletezza delle attività realizzative. La sospensione può 
attivarsi automaticamente alla presenza di malfunzionamenti bloccanti 
in collaudo o su decisione del Soggetto erogatore qualora si verifichino 
situazioni “anomale” che, a giudizio della stessa, sia per numerosità 
sia per gravità, sia per non rispetto dei tempi massimi previsti per 
la risoluzione delle difformità, non consentano lo svolgimento o la 
prosecuzione delle attività di collaudo. 

L’indicatore è determinato dal tempo trascorso tra la sospensione del 
collaudo e il suo riavvio.

Ogni impedimento determinato da problematiche relative alle API 
realizzata dal Soggetto erogatore non sono in alcun modo imputabili al 
Gestore.

Indicatori dei servizi/API realizzati
^^^^^^^^^^^^^^^^^^^^^^^^^^^^^^^^^^^^^

Tempo di risposta delle richieste su percentile
***********************************************
Il tempo che intercorre tra una request e la relativa response, è indice 
dell’efficienza di un servizio/API. Nel dettaglio il tempo di risposta 
è calcolata, in esercizio, come il tempo intercorso tra il momento di 
ricezione della request e il momento di inoltro della relativa response. 
Le latenze determinata dal canale di comunicazione del servizio/API non 
sono oggetto del presente indicatore. 

Il presente indicatore è determinato dalla media di un percentile fissato 
delle request pervenute nell’unità di tempo, dove il percentile e l’unità 
di tempo per la determinazione dell’indicatore sono individuate in accordo 
tra il Gestore e il Soggetto erogatore per singolo servizio/API, ad esempio 
tempo medio dell'85% delle richieste pervenute in 10 minuti.

La fonte per la determinazione dei tempi di ricezione delle request e 
il momento di inoltre delle relativa response è rappresentato dai log 
file tenuti dal Gestore.

Numero di richieste per unità di tempo
**************************************
Il numero di richieste soddisfatte da un servizio/API è indice della 
capacità di carico gestibile dallo stesso.

Il presente indicato è determinato dal numero di request soddisfate, 
cioè a cui il servizio/API è riuscito a produrre response, nell’unità 
di tempo, l’unità di tempo per la determinazione dell’indicatore sono 
individuate in accordo tra il Gestore e il Soggetto erogatore per 
singolo servizio/API, ad esempio numero di request soddisfatte in 
10 minuti.

La fonte per la determinazione il numero di request soddisfatte è 
rappresentato dai log file tenuti dal Gestore.

Numero di richieste con risposta di errore per unità di tempo
*************************************************************
Il numero di richieste con risposta di errore di un servizio/API è 
indice inverso della efficacia dello stesso. 

Il presente indicato è determinato del numero di request con error 
response nell’unità di tempo, l’unità di tempo per la determinazione 
dell’indicatore sono individuate in accordo tra il Gestore e il Soggetto 
erogatore per singolo servizio/API, ad esempio numero di request con 
error response in 10 minuti. Si evidenzia che tale indicatore è 
inversamente proporzionale all’efficacia del servizio/API.

La fonte per la determinazione del numero di request con error response 
è rappresentato dai log file tenuti dal Gestore.

Indicatori dei servizi di supporto
^^^^^^^^^^^^^^^^^^^^^^^^^^^^^^^^^^

Tempestività di ripristino dell’operatività
*******************************************
Il presente indicatore si applica a non conformità funzionali e non 
funzionali rilevate ed è calcolato come la differenza in ore tra il 
momento dell’avvio del processo di risoluzione del malfunzionamento e 
il termine della risoluzione delle stesso. 

Tempestività di risposta a segnalazioni di anomalie
***************************************************
Il presente indicatore si applica a non conformità funzionali e non 
funzionali evidenziate dal Soggetto erogatore e/o dagli utenti finali 
dei Servizi in rete. L’indicatore è calcolato come la differenza in 
ore tra il momento della segnalazione e la presa in carico della stessa 
da parte del Gestore.

Il presente indicatore si applica anche a non conformità funzionali e 
non funzionali evidenziate dal Gestore e/o dagli utenti finali dei 
Servizi in rete. L’indicatore è calcolato come la la differenza in ore 
tra il momento della segnalazione e la presa in carico della stessa da 
parte del Soggetto erogatore.

.. forum_italia::
  :topic_id: 23486
  :scope: document
